{
  "出版年": "2009",
  "出版者": "翰林出版事業股份有限公司",
  "年級別": "四上",
  "文類": "翰林",
  "書名": "臺語第7冊",
  "書寫系統": "漢字",
  "資料": [
    {
      "段": [
        [
          "火金姑，熱天到，飛落塗，揣露水，巡草埔，點蠟燭，做翁某。",
          "Hue2-kim1-koo1, juah8-thinn1 kau3, pue1 loh8 thoo5, tshue7 loo7-tsui2, sun5 tshau2-poo1, tiam2 lah8-tsik4, tso3 ang1-boo2."
        ],
        [
          "火金姑，無偌久，大腹肚，有時陣，生查甫；有時陣，生查某。",
          "Hue2-kim1-koo1, bo5 gua7 ku2, tua7-pak4-too2, u7-si5-tsun7, senn1 tsa1-poo1; u7-si5-tsun7, senn1 tsa1-boo2."
        ],
        [
          "火金姑，大細隻，相看顧，招規陣，咧散步，綴人行，來照路。",
          "Hue2-kim1-koo1, tua7-se3 tsiah4, sio1 khuann3-koo3, tsio1 kui1-tin7,leh4sam3-poo7, tue3-lang5 kiann5, lai5 tsio3 loo7."
        ]
      ],
      "篇名": "第一課  火金姑"
    },
    {
      "段": [
        [
          "媽媽：",
          "Ma1-ma1:"
        ],
        [
          "昨暝因為我顧看電視，害妳陪我寫功課寫[彳+各]赫暗，真歹勢！請妳原諒我。",
          "Tsa1-me5 in1-ui7 gua2 koo3 khuann3 tian7-si7, hai7 li2 pue5 gua2 sia2 kong1-kho3 sia2kah4hiah4 am3, tsin1 phainn2-se3! tshiann2 li2 guan5-liong7 gua2."
        ],
        [
          "平常時我若無乖，妳攏輕輕仔共我講：「後擺毋通擱按呢哦。」",
          "Ping5-siong5-si5 gua2 na7 bo5-kuai1, li2 long2 khin1-khin1-a2 ka7 gua2 kong2: 'au7-pai2 m7-thang1 koh4 an2-ne1oo5. '"
        ],
        [
          "有時我讀冊無認真，妳攏好好仔共我講：「阿文，較拍拚咧！」",
          "U7-si5 gua2 thak8-tsheh4 bo5 jin7-tsin1, li2 long2 ho2-ho2-a2 ka7 gua2 kong2: 'a1-bun5, khah4 phah4-piann3--leh4! '"
        ],
        [
          "我若有一點仔進步，妳就足歡喜共我講：「妳真[敖^力]！」",
          "Gua2 na2 u7 tsit8-tiam2-a2 tsin3-poo7, li2 tio7 tsiok4 huann1-hi2 ka7 gua2 kong2: 'li2 tsin1 gau5! '"
        ],
        [
          "媽媽，妳上好！我愛妳！",
          "Ma1-ma1, li2 siong7 ho2! gua2 ai3 li2!"
        ],
        [
          "查某囝  文文寫",
          "Tsa1-boo2-kiann2 bun5-bun5 sia2"
        ],
        [
          "六月初一早起七點",
          "Lak8-gueh8 tshe1-it4 tsa2-khi2 tshit4 tiam2"
        ]
      ],
      "篇名": "第二課  心內的話"
    },
    {
      "段": [
        [
          "嘉義有一位何明德先生，會曉造橋的方法，伊就佮足濟好朋友，出錢出力來造橋。",
          "Ka1-gi7 u7tsit8 ui7Ho5Bing5-tik4sian1-sinn1, e7-hiau2 tso7 kio5 e5 hong1-huat4, i1tio7kah4tsiok4tse7ho2-ping5-iu2, tshut4-tsinn5 tshut4-lat8 lai5 tso7 kio5."
        ],
        [
          "後來逐家湊相報，出錢造橋的人愈來愈濟，[人+因]將愛心佮紅毛土攪做夥，所以造出來的橋特別勇，大水沖[會+勿]去，風颱吹[會+勿]倒。",
          "Au7--lai5tak8-ke1tau3-sio1-po3, tshut4-tsinn5 tso7 kio5e5 lang5lu2lai5lu2 tse7,in1tsiong1ai3-sim1kah4ang5-mng5-thoo5 kiau2 tso3-hue2, soo2-i2 tso7--tshut4--lai5e5 kio5 tik8-piat8 iong2, tua7-tsui2 tshiong1be7khi3, hong1-thai1tshue be7to2."
        ],
        [
          "這陣好心的人，逐家叫[人+因]「嘉邑行善團」。",
          "Tsit4tin7 ho2-sim1e5 lang5, tak8-ke1kio3 in1'ka1-ip4hing5-sian7 thuan5' ."
        ]
      ],
      "篇名": "第三課  好人做好事"
    },
    {
      "段": [
        [
          "天公廟做醮的時陣，阿公[毛^火]我去廟埕看布袋戲。",
          "Thinn1-kong1-bio7 tso3-tsio3 e5 si5-tsun7, a1-kong1tshua7 gua2 khi3 bio7-tiann5 khuann3 poo3-te7-hi3."
        ],
        [
          "戲棚頂，金光閃閃，戲棚跤，鬧熱滾滾。",
          "Hi3-penn5-ting2, kim1-kong1-siam2-siam2, hi3-penn5-kha1, lau7-jiat8-kun2-kun2."
        ],
        [
          "布袋戲尪仔一个比一个較厲害，故事劇情一齣比一齣擱較精彩。",
          "Poo3-te7-hi3 ang1-a2 tsit8e5pi2 tsit8e5khah4li7-hai7, koo3-su7 kiok8-tsing5 tsit8tshut4pi2 tsit8tshut4koh4-khah4tsing1-tshai2."
        ],
        [
          "鼓吹是愈歕愈霆，噗仔聲愈拍愈響，我佮阿公看[彳+各]喙仔裂獅獅。",
          "Koo2-tshue1si7 lu2pun5lu2 tan5, phok8-a2-siann1lu2phah4 lu2hiang2, gua2 kah4a1-kong1khuann3kah4tshui3-a2lih8-sai1-sai1."
        ]
      ],
      "篇名": "第四課看布袋戲"
    },
    {
      "段": [
        [
          "唐山移民到臺灣，鹿耳門港來登陸，臺南府城頭一站，上界出名赤崁樓。鹿港名產蚵仔煎，港口船隻來往濟，較早繁華一時陣，聖亭惜字是古蹟。艋舺古早是港市，廟宇古蹟真正濟，龍山寺口上鬧熱，行郊買賣好所在。",
          "Tng5-suann i5-bin5kau3tai5-uan5, lok8-ni2-mng5-kang2 lai5 ting1-liok8, tai5-lam5 hu2-siann5 thau5-tsit8 tsam7, siong7-kai3 tshut4-mia5 tshiah4-kham3-lau5. lok8-kang2 bing5-san2 o5-a2-tsian1, kang2-khau2 tsun5-tsiah4lai5-ong2 tse7, khah4-tsa2 huan5-hua5 tsit8-si5-tsun7, sing3-ting5 sioh4-ji7 si7 koo2-tsik4. bang2-kah4koo2-tsa2 si7 kang2-tshi7, bio7-u2 koo2-tsik4tsin1-tsiann3 tse7,liong5-san1-si7-khau2siong7 lau7-jiat8, hang5-kau1be2-be7 ho2-soo2-tsai7."
        ]
      ],
      "篇名": "第五課臺灣古都"
    }
  ]
}
