{
  "出版年": "2007",
  "出版者": "安可出版社",
  "年級別": "二下",
  "文類": "安可",
  "書名": "台灣話讀本4",
  "書寫系統": "漢字",
  "資料": [
    {
      "段": [
        [
          "噹！噹！噹！先生寫字佇烏板，學生讀冊親像蜂，噹！噹！噹！下課愛耍鑽磅空，點心欲食爆米香。",
          "Tang1!tang1! tang1! sian1-sinn1 sia2-ji7 ti7 oo1-pan2, hak8-sing1 thak8-tsheh4 tshin1-tshiunn7 phang1, tang1! tang1! tang1! ha7-kho3 ai3 sng2 nng3 pong7-khang1, tiam2-sim1 beh4 tsiah8 pong7-bi2-phang1."
        ]
      ],
      "篇名": "第一課  上下課"
    },
    {
      "段": [
        [
          "阮是二年的學生，老師教學像醫生，學業進步日日昇，目一下[目+聶]三年升，永遠攏是好學生。",
          "Gun2 si7 ji7ni5e5 hak8-sing1, lau7-su1kau3-hak8 tshiunn7 i1-sing1, hak8-giap8 tsin3-poo7 jit8-jit8 sing1, bak8tsit8-e7nih4sann1ni5 sing1, ing2-uan2 long2 si7 ho2 hak8-sing1."
        ]
      ],
      "篇名": "第二課  好學生"
    },
    {
      "段": [
        [
          "阿母：我來點蠟燭，咱來唱生日快樂的歌。",
          "A1-bu2: gua2 lai5 tiam2 lah8-tsik4, lan2 lai5 tshiunn3 senn1-jit8 khuai3-lok8 e5 kua1."
        ],
        [
          "阿爸：今仔日是啥人生日？",
          "A1-pa1: kin1-a2-jit8 si7 siann2-lang5 senn1-jit8?"
        ],
        [
          "小弟：阿姐的生日，阿爸傷無閒，攏袂記。",
          "Sio2-ti7: a1-tsi2 e5 senn1-jit8, a1-pa1 siunn bo5-ing5, long2 be7-ki3."
        ],
        [
          "阿玲：無要緊啦，阿母有買雞卵糕啊。",
          "A1-ling5: bo5-iau3-kin2--lah4, a1-bu2 u7 be2 ke1-nng7-ko1--ah4."
        ],
        [
          "阿爸：阿玲真捌代誌，另工我有閒，才補送禮乜仔。",
          "A1-pa1: a1-ling5 tsin1 bat4 tai7-tsi3, ling7-kang1 gua2 u7-ing5, tsiah4 poo2 sang3 le2-mih8--a2."
        ],
        [
          "阿玲：多謝阿爸、阿母。",
          "A1-ling5: to1-sia7 a1-pa1, a1-bu2."
        ]
      ],
      "篇名": "第三課  阿玲的生日"
    },
    {
      "段": [
        [
          "阿母好笑容，心肝真善良；陪我做功課，解答有一套；阿母真偉大，感恩在心內。",
          "A1-bu2 ho2 tshio3-iong5, sim1-kuann1 tsin1 sian7-liong5; pue5 gua2 tso3 kong1-kho3, kai2-tap4 u7 tsit8 tho3; a1-bu2 tsin1 ui2-tai7, kam2-un1 tsai7 sim1-lai7."
        ]
      ],
      "篇名": "第四課  我的阿母"
    },
    {
      "段": [
        [
          "阿母：「今仔日是禮拜日，咱做夥將厝內摒掃予清氣。」",
          "A1-bu2: 'kin1-a2-jit8 si7 le2-pai3-jit8, lan2 tso3-hue2 tsiong1 tshu3-lai7 piann3-sau3 hoo7 tshing1-khi3. '"
        ],
        [
          "阿兄：「我欲做啥？」",
          "A1-hiann1: 'gua2 beh4 tso3 sann2? '"
        ],
        [
          "阿母：「你掃塗跤，小妹拭桌仔。」",
          "A1-bu2: 'li2 so3 thoo5-kha1, sio2-mue7 tshit4 toh4-a2. '"
        ],
        [
          "阿爸：「窗仔門我來拭。」",
          "A1-pa1: 'thang1-a2-mng5 gua2 lai5 tshit4. '"
        ],
        [
          "阿母：「我來準備中晝頓。」",
          "A1-bu2: 'gua2 lai5 tsun2-pi7 tiong1-tau3-tng3. '"
        ],
        [
          "小妹：「敢有煮我愛食的菜？」",
          "Sio2-mue7: 'kam2 u7 tsu2 gua2 ai3 tsiah8 e5 tshai3? '"
        ],
        [
          "阿母：「有啦！」",
          "A1-bu2: 'u7--lah4! '"
        ],
        [
          "阿兄：「小妹上枵鬼。」",
          "A1-hiann1: 'sio2-mue7 siong7 iau1-kui2. '"
        ],
        [
          "阿爸：「恁二个是半斤八兩。」",
          "A1-pa1: 'lin2 nng7 e5 si7 puann3-kin1-peh4-niu2. '"
        ]
      ],
      "篇名": "第五課  大摒掃"
    },
    {
      "段": [
        [
          "田中央徛一个人，身穿稻草毋是人，鳥仔看伊講是人，臆看覓是啥乜人。",
          "Tshan5-tiong1-ng1 khia7 tsit8 e5 lang5, sin1 tshing7 tiu7-tshau2 m7 si7 lang5, tsiau2-a2 khuann3 i1 kong2 si7 lang5, ioh4 khuann3-mai7 si7 siann2-mih4-lang5."
        ]
      ],
      "篇名": "第六課  稻草人"
    },
    {
      "段": [
        [
          "風鼓吹穀栗，手搖真心適；栗仔送入庫，生活好照顧。",
          "Hong1-koo2 tshue1 kok4-tshik4, tshiu2 io5 tsin1 sim1-sik4; tshik4-a2 sang3 jip8 khoo3, sing1-uah8 ho2 tsiau3-koo3."
        ]
      ],
      "篇名": "第七課  風鼓"
    }
  ]
}
