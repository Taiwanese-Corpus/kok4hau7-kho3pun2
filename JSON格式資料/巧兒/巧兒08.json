{
  "出版年": "0",
  "出版者": "巧兒文化實業有限公司",
  "年級別": "四下",
  "文類": "巧兒",
  "書名": "巧兒文化囡仔歌學台語第八冊",
  "書寫系統": "漢字",
  "資料": [
    {
      "段": [
        [
          "烏貓白喙齒，",
          "Oo1-niau1 peh8 tshui3-khi2,"
        ],
        [
          "無愛掠鳥鼠，",
          "Bo5-ai3 liah8 niau2-tshi2,"
        ],
        [
          "避惦房間內，",
          "Bih4 tiam3 pang5-king1 lai7,"
        ],
        [
          "食餅配咖啡。",
          "Tsiah8-piann2 phue3 ka1-pi1."
        ]
      ],
      "篇名": "第一課 烏貓"
    },
    {
      "段": [
        [
          "大家來做陣食水果，",
          "Ta7-ke1 lai5 tso3-tin7 tsiah8 tsui2-ko2,"
        ],
        [
          "芎蕉鳳梨水蜜桃，",
          "Kin1-tsio1 ong7-lai5 tsui2-bit8-tho5,"
        ],
        [
          "龍眼荔枝絲吉果，",
          "Ling5-ging2 nai7-tsi1 si1-kiat4-ko2,"
        ],
        [
          "西瓜蓮霧上蓋好。",
          "Si1-kue1 lian2-bu7 siong7 kai3 ho2."
        ]
      ],
      "篇名": "第二課 水果"
    },
    {
      "段": [
        [
          "頭戴紅帽像花蕊，",
          "Thau5 ti3 ang5-bo7 tshiunn7 hue1-lui2,"
        ],
        [
          "身穿紅衫有夠媠，",
          "Sin1 tshing7 ang5-sann1 u7-kau3 sui2,"
        ],
        [
          "人人講伊樂暢子，",
          "Lang5-lang5 kong2 i1 lok8-thiong3-kiann2,"
        ],
        [
          "予伊叫著天就開。",
          "Hoo7 i1 kio3 tioh8 thinn1 tsiu7 khui1."
        ]
      ],
      "篇名": "第三課 雞公"
    },
    {
      "段": [
        [
          "白的白鴒鷥，紅的是紅柿，",
          "Peh8 e5 peh8-ling7-si1, ang5 e5 si7 ang5-khi7,"
        ],
        [
          "檨仔青，酸濫甜，",
          "Suainn7-a2 tshinn1, sng1 lam7 tinn1,"
        ],
        [
          "食到烏喙齒，",
          "Tsiah8 kah4 oo1 tshui3-khi2,"
        ],
        [
          "鴨肉配薑絲，韭菜炒大麵，",
          "Ah4-bah4 phue3 kiunn1-si1, ku2-tshai3 tsha2 tua7-mi7,"
        ],
        [
          "身軀猶有兩銑錢，",
          "Sin1-khu1 ia2 u7 nng7 sian2 tsinn5,"
        ],
        [
          "想欲食魚翅。",
          "Siunn7 beh4 tsiah8 hi5-tshi3."
        ]
      ],
      "篇名": "第四課 白鴒鷥"
    },
    {
      "段": [
        [
          "台灣人得咧講話，  實在真好聽，",
          "Tai5-uan5-lang5 ti7 leh4 kong2-ue7, sit8-tsai7 tsin1 ho2-thiann1,"
        ],
        [
          "高高低低長短音，親像唱歌聲，",
          "Kuan5-kuan5 ke7-ke7 tng5-te2 im1, tshin1-tshiunn7 tshiunn3-kua1 siann1,"
        ],
        [
          "輕聲細說人人愛，大聲人會驚，",
          "Khin1-siann1-se3-sueh4 lang5-lang5 ai3, tua7-siann1 lang5 e7 kiann1."
        ],
        [
          "祖先傳教咱的話，大家愛知影。",
          "Tsoo2-sian1 thuan5 ka3 lan2 e5 ue7, ta7-ke1 ai3 tsai1-iann2."
        ]
      ],
      "篇名": "第五課 講話若唱歌"
    },
    {
      "段": [
        [
          "清早起來，聽著水蛙，[口+盒] [口+盒]！",
          "Tshing1-tsa2 khi2--lai5, thiann1 tioh8 tsui2-ke1, ap4-ap4!"
        ],
        [
          "日頭落山，聽著水蛙，[口+盒] [口+盒]！",
          "Jit8-thau5 loh8-suann1, thiann1 tioh8 tsui2-ke1, ap4-ap4!"
        ],
        [
          "水蛙古，大腹肚，",
          "Tsui2-ke1-koo2, tua7 pak4-too2,"
        ],
        [
          "喙闊闊，目睭吐吐。",
          "Tshui3 khuah4-khuah4, bak8-tsiu1 thoo3-thoo3."
        ],
        [
          "清早起來，聽著水蛙，[口+盒] [口+盒]！",
          "Tshing1-tsa2 khi2--lai5, thiann1 tioh8 tsui2-ke1,ap4-ap4!"
        ],
        [
          "日頭落山，聽著水蛙，[口+盒] [口+盒]！",
          "Jit8-thau5 loh8-suann1, thiann1 tioh8 tsui2-ke1,ap4-ap4!"
        ],
        [
          "[口+盒] [口+盒]！[口+盒] [口+盒]！[口+盒][口+盒][口+盒][口+盒]！[口+盒] [口+盒]！",
          "Ap4-ap4! ap4-ap4! ap4-ap4 ap4-ap4! ap4-ap4!"
        ]
      ],
      "篇名": "第六課 水蛙古"
    },
    {
      "段": [
        [
          "一鼠賊仔名，二牛駛犁兄，",
          "It4 tshi2 tshat8-a2 mia5, ji7 gu5 sai2 le5 hiann1,"
        ],
        [
          "三虎爬山崎，四兔遊東京，",
          "Sann1 hoo2 pe5 suann1-kia7, si3 thoo3 iu5 tang1-kiann1,"
        ],
        [
          "五龍皇帝命，六蛇予人驚，",
          "Goo7 liong5 hong5-te3 mia7, lak8 tsua5 hoo7 lang5 kiann1,"
        ],
        [
          "七馬跑兵營，八羊食草嶺，",
          "Tshit4 be2 phau2 ping1-iann5, peh4 iunn5 tsiah8 tshau2-nia2,"
        ],
        [
          "九猴爬樹頭，十雞啼三聲，",
          "Kau2 kau5 pe5 tshiu7-thau5, tsap8 ke1 thi5 sann1 siann1,"
        ],
        [
          "十一狗吠火車，十二豬菜刀命。",
          "Tsap8 it4 kau2 pui7 hue2-tshia1, tsap8 ji7 ti1 tshai3-to1 mia7."
        ]
      ],
      "篇名": "第七課 十二生肖"
    },
    {
      "段": [
        [
          "芋仔冰真好食，",
          "Oo7-a2-ping1 tsin1 ho2-tsiah8,"
        ],
        [
          "來去菜市仔買木屐，",
          "Lai5-khi3 tshai3-tshi7-a2 be2 bak8-kiah8,"
        ],
        [
          "半路拄著阮阿爹，",
          "Puann3-loo7 tu2 tioh8 gun2 a1-tia1,"
        ],
        [
          "叫阮著買甘蔗，",
          "Kio3 gun2 tioh8 be2 kam1-tsia3,"
        ],
        [
          "買好勢來坐車，",
          "Be2 ho2-se3 lai5 tse7-tshia1,"
        ],
        [
          "行倒退碰著壁，",
          "Kiann5 to3-the3 pong7 tioh8 piah4,"
        ],
        [
          "無夠車錢佮人賒，",
          "Bo5-kau3 tshia1-tsinn5kah4lang5 sia1,"
        ],
        [
          "返來到厝予人罰踦。",
          "Tng2 lai5 kau3 tshu3 hoo7 lang5 huat8-khia7."
        ]
      ],
      "篇名": "第八課  芋仔冰"
    }
  ]
}
