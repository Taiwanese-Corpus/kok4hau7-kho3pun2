{
  "出版年": "2010",
  "出版者": "翰林出版事業股份有限公司",
  "年級別": "三下",
  "文類": "翰林",
  "書名": "臺語第6冊",
  "書寫系統": "漢字",
  "資料": [
    {
      "段": [
        [
          "有一工，食暗飽了後，爸爸雄雄共我講，為著健康，伊決定欲改薰。伊講：「毋過這是咱父仔囝的秘密，莫予媽媽知影。」",
          "U7 tsit8 kang1, tsiah8-am3-pa2 liau2-au7, pa1-pa1 hiong5-hiong5 ka7 gua2 kong2, ui7 tioh8 kian7-khong1, i1 kuat4-ting7 beh4 kai2-hun1. i1 kong2: 'm7-koh4tse1 si7 lan2 pe7-a2-kiann2 e5 pi3-bit8, mai3 hoo7 ma1-ma1 tsai1-iann2. '"
        ],
        [
          "差不多一禮拜了後，媽媽發覺爸爸無咧噗薰，足歡喜共爸爸講：「你改薰矣！」爸爸無應，干但微微仔笑。",
          "Tsha1-put4-to1 tsit8 le2-pai3 liau2-au7, ma1-ma1 huat4-kak4 pa1-pa1 bo5 leh4 pok4-hun1, tsiok4 huann1-hi2 ka7 pa1-pa1 kong2: 'li2 kai2-hun1--a7! ' pa-pa bo5 in3, kan-ta1bi5-bi5-a2 tshio3."
        ],
        [
          "爸爸改薰，是阮兜一層大喜事。",
          "pa1-pa1 kai2-hun1, si7 guan2 tau1 tsit8 tsan5 tua7 hi2-su7."
        ]
      ],
      "篇名": "第一課  爸爸改薰矣"
    },
    {
      "段": [
        [
          "十月初六  禮拜五  天氣：好天",
          "Tsap8-gueh8 tshe1-lak8 le2-pai3-goo7 thinn1-khi3: ho2-thinn1"
        ],
        [
          "今仔日是我的生日。早起入去教室，我就看著桌仔頂有阿安佮阿文送予我的卡片，內底寫足濟祝福的話。",
          "Kin1-a2-jit8 si7 gua2 e5 senn1-jit8. tsai2-khi2 jip8 khi3 kau3-sik4, gua2 tio7 khuann3 tioh8 toh4-a2-ting2 u7 a1-an1 kah4 a1-bun5 sang3 hoo7 gua2 e5 khah4-phinn3, lai7-te2 sia2 tsiok4 tse7 tsiok4-hok4 e5 ue7."
        ],
        [
          "中晝時，阿榮講伊知影我愛畫圖，送我一本畫圖冊。伊擱共我講：「好朋友，祝你生日快樂！」",
          "Tiong1-tau3-si5, a-ing5 kong2 i1 tsai1-iann2 gua2 ai3 ue7-too5, sang3 gua2 tsit8 pun2 ue7-too5-tsheh4. i1 koh4 ka7 gua2 kong2: 'ho2-ping5-iu2, tsiok4 li2 senn1-jit8 khuai3-lok8! '"
        ],
        [
          "[人+因]的祝福，予我歸日攏足歡喜。",
          "In1 e5 tsiok4-hok4, hoo7 gua2 kui1-jit8 long2 tsiok4 huann1-hi2."
        ]
      ],
      "篇名": "第二課我規日攏足歡喜"
    },
    {
      "段": [
        [
          "一條清清的溪仔，對早起到暗暝，對山頂到山跤，行啊行[會+勿]停。溪仔水，親像是火車，載魚仔去旅行，行到埤仔墘，行到大圳頭，規路[會+勿]悿免歇睏。溪仔水，那行那唱歌，毋驚石頭擋，毋驚路途遠，彎彎斡斡過溪崁，快快樂樂向前行。",
          "Tsit8 tiau5 tshing1-tshing e5 khe1-a2, tui3 tsa2-khi2 kau3 am3-me5, tui3 suann1-ting2 kau3 suann1-kha1, kiann5--a7 kiann5 be7 thing5. khe1-a2 tsui2, tshin1-tshiunn7 si7 hue2-tshia1, tsai3 hi5-a2 khi3 li2-hing5, kiann5 kau3 pi1-a2-kinn5, kiann5 kau3 tua7-tsun3-thau5, kui1 loo7 be7 thiam2 bian2 hioh4-khun3. khe1-a2 tsui2, na2 kiann5 na2 tshiunn3-kua1, m7 kiann1 tsioh8-thau5 tong3, m7 kiann1 loo7-too5 hng7,uan1-uan1-uat4-uat4kue3khe1-kham3, khuai3-khuai3-lok8-lok8 hiong3-tsing5 kiann5."
        ]
      ],
      "篇名": "第三課溪仔"
    },
    {
      "段": [
        [
          "紅田嬰，真古錐，細漢踮佇清水邊，大漢展翼四界飛，親像一隻飛龍機。紅田嬰，飛啊飛，飛懸飛低覕相揣，飛前飛後走相逐，歡歡喜喜飛相綴。紅田嬰，紅貢貢，紅翼紅尾紅身軀，歇佇草枝照水鏡，敢若一个媠新娘。",
          "Ang5 tshan5-inn1, tsin1 koo2-tsui1, se3-han3 tiam3 ti7 tshing1-tsui2-pinn1, tua7-han3 tian2-sit8 si3-ke3 pue1, tshin1-tshiunn7 tsit8 tsiah4 hue1-ling5-ki1. ang5 tshan5-inn1, pue1--a2 pue1, pue1 kuan5 pue1 ke7 bih4-sio1-tshue7, pue1 tsing5 pue1 au7 tsau2-sio-jiok4, huann1-huann1-hi2-hi2 pue1 sio1-tue3. ang5 tshan5-inn1, ang5-kong3-kong3,ang5 sit8 ang5 bue2 ang5 sin1-khu1, hioh4 ti7 tshau2-ki1 tsio3 tsui2 kiann3, ka2-na2 tsit8 e5 sui2 sin1-niu5."
        ]
      ],
      "篇名": "第四課紅田嬰"
    },
    {
      "段": [
        [
          "阮的好厝邊，親像一家人。",
          "Guan2 e5 ho2 tshu3-pinn1, tshin1-tshiunn7 tsit8-ke1-lang5."
        ],
        [
          "有一遍媽媽欲去病院看阿公，就共我寄佇阿珠仔姨[人+因]兜，拜託伊照顧我。阿珠仔姨請我食點心，擱陪我做功課，予我感覺若佇阮兜仝款。",
          "U7 tsit8 pian3 ma1-ma1 beh4 khi3 penn7-inn7 khuann3 a1-kong1, tio7 ka7 gua2 kia3 ti7a1-tsu1-a2i5in1 tau1, pai3-thok4 i1 tsiau3-koo3 gua2.a1-tsu1-a2i5tshiann2 gua2 tsiah8 tiam2-sim1, koh4 pue5 gua2 tso3 kong1-kho3, hoo7 gua2 kam2-kak4 na2ti7 guan2-tau1 kang5-khuan2."
        ],
        [
          "阮的好厝邊，毋但會相看顧嘛會湊相共，逐家攏講，這真正是無地揣的好緣分。",
          "Guan2 e5 ho2 tshu3-pinn1, m7-na7 e7 sio1-khuann3-koo3 ma7 e7 tau3-sann1-kang7, tak8-ke1 long2 kong2, tse1 tsin1-tsiann3 si7 bo5-te3 tshue7 e5 ho2 ian5-hun7."
        ]
      ],
      "篇名": "第五課好厝邊"
    }
  ]
}
