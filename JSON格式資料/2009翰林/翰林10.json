{
  "出版年": "2010",
  "出版者": "翰林出版事業股份有限公司",
  "年級別": "五下",
  "文類": "翰林",
  "書名": "臺語第10冊",
  "書寫系統": "漢字",
  "資料": [
    {
      "段": [
        [
          "自從屘叔去美國食頭路，我逐工攏足想伊。",
          "Tsu7-tsiong5 ban1-tsik4 khi3 bi2-kok4 tsiah8-thau5-loo7, gua2 tak8-kang1 long2 tsiok4 siunn7 i1."
        ],
        [
          "佳哉有電腦通用。我才會當寫電子批予屘叔，問伊佇美國過了好無？共伊講我逐工佇學校發生的事志。屘叔嘛不時用電子批，寄予我伊佇美國翕的相片，逐張攏有夠媠。",
          "Ka1-tsai3 u7 tian7-nau2 thong1-iong7. gua2 tsiah4 e7-tang3 sia2 tian7-tsu2-phe1 hoo7 ban1-tsik4, mng7 i1 ti7 bi2-kok4 kue3 liau2 ho2--bo5? ka7 i1 kong2 gua2 tak8-kang1 ti7 hak8-hau7 huat4-sing1 e5 tai7-tsi3. ban1-tsik4 ma7 put4-si5 iong7 tian7-tsu2-phe1, kia3 hoo7 gua2 i1 ti7 bi2-kok4 hip4 e5 siong3-phinn3, tak8 tiunn1 long2 u7-kau3 sui2."
        ],
        [
          "頂禮拜，屘叔拄好歇睏轉來臺灣，我共伊講：電子批敢若共世界變細矣，雖然你佇美國，毋過我感覺你若佇我的身邊。屘叔講伊的感覺嘛仝款。",
          "Ting2-le2-pai3, ban1-tsik4 tu2-ho2 hioh4-khun3 tng2-lai5 tai5-uan5, gua2 ka7 i1 kong2:tian7-tsu2-phe1ka2-na2ka7 se3-kai3 pian3 se3--a7, sui1-jian5 li2 ti7 bi2-kok4, m7-koh4gua2 kam2-kak4 li2 na2ti7 gua2 e5 sin1-pinn1. ban1-tsik4 kong2 i1 e5 kam2-kak4 ma7 kang5-khuan2."
        ]
      ],
      "篇名": "第一課  你若佇我的身邊"
    },
    {
      "段": [
        [
          "熱天的白河，是荷花的世界。",
          "Juah8-thinn1 e5 peh8-ho5, si7 ho5-hue1 e5 se3-kai3."
        ],
        [
          "六月若到，白河的荷花，就請南風送來陣陣清芳，提醒阮佮伊有一個美麗的約束。",
          "Lak8--gueh8na7-kau3, peh8-ho5 e5 ho5-hue1, tio7 tshiann2 lam5-hong1 sang3 lai5 tsun7-tsun7 tshing1-phang1, the5-tshenn2 guan2 kah4 i1 u7 tsit8 e5 bi2-le7 e5 iok4-sok4."
        ],
        [
          "你看，濛霧輕輕罩著的時陣，一蕊一蕊的荷花，敢若樸樸實實的姑娘，文文仔笑。",
          "Li2 khuann3, bong5-bu7 khin1-khin1 ta3--tioh8 e5 si5-tsun7, tsit8 lui2 tsit8 lui2 e5 ho5-hue1, ka2-na2 phok4-phok4-sit8-sit8 e5 koo1-niu5, bun5-bun5-a1 tshio3."
        ],
        [
          "你看，日頭出來的時陣，荷花田是一个大舞臺。規坵的荷花，親像抹水粉、點胭脂的仙女，躡跤尾，佇風中跳芭蕾舞。",
          "Li2 khuann3, jit8-thau5 tshut4--lai5 e5 si5-tsun7, ho5-hue1-tshan5 si7 tsit8 e5 tua7 bu2-tai5. kui1 khu1 e5 ho5-hue1, tshin1-tshiunn7 buah4 tsui2-hun2, tiam2 ian1-tsi1 e5 sian1-li2, neh4 kha1-bue2, ti7 hong1-tiong1 thiau3  pa1-le5-bu2."
        ],
        [
          "每一冬熱天，阮攏咧期待佮荷花相約束的日子。因為看著荷花，阮規个人就感覺清涼起來。",
          "Mui2 tsit8 tang1 juah8-thinn1, guan2 long2leh4ki5-thai7 kah4 ho5-hue1 sio1 iok4-sok4 e5 jit8-tsi2. in1-ui7 khuann3-tioh8 ho5-hue1, guan2 kui1-e5 lang5 tio7 kam2-kak4 tshing1-liang5--khi2--lai5."
        ]
      ],
      "篇名": "第二課佮荷花有約束"
    },
    {
      "段": [
        [
          "戲棚頂，燈火閃閃爍爍，鑼鼓鏗鏗鏘鏘，忽然間，乒乒乓乓，跳出一隻猴齊天－孫悟空。",
          "Hi3-penn5-ting2, ting1-hue2 siam2-siam2-sih4-sih4, lo5-koo2 khin1-khin1-khiang1-khiang1, hut4-jian5-kan1, pin1-pin1-piang3-piang3, thiau3 tshut4 tsit8 tsiah4 kau5-tse5-thian1,Sun1 Ngoo7-khong1."
        ],
        [
          "孫悟空擱有豬八戒參沙僧，陪伴三藏做伙去取經。",
          "Sun1 Ngoo7-khong1 koh4 u7 Ti1 Pat4-kai3 tsham1 sua1-tsing1, pue5 phuann7 Sam1-tsong7 tso3-hue2 khi3 tshu2 king1."
        ],
        [
          "大隊人馬欲過火焰山，大火燒烘烘，熁[彳+各]予人無法度通過。",
          "Tua7-tui7 jin5-ma2 beh4 kue3 hue2-iam7-suann1, tua7 hue2 sio1-hong7-hong7,hannh4kah4hoo7 lang5 bo5 huat4-too7 thong1-kue3."
        ],
        [
          "孫悟空一想，用計借著芭蕉扇，將火焰搧予化，予所有的人攏安全通過，繼續去西方取經。",
          "Sun1 Ngoo7-khong1 tsit8-siunn7, iong7-ke3 tsioh4 tioh8 pa1-tsiau1-sinn3, tsiong1 hue2-iam7 iat8 hoo7 hua1, hoo7 soo2-u7 e5 lang5 long2 an1-tsuan5 thong1-kue3, ke3-siok8 khi3 se1-hong1 tshu2 king1."
        ],
        [
          "戲棚頂沖沖滾，故事精彩擱趣味，大人囡仔攏合意。",
          "Hi3-penn5-ting2 tshiang5-tshiang5-kun2, koo3-su7 tsing1-tshai2 koh4 tshu3-bi7, tua7-lang5 gin2-a2 long2 kah4-i3."
        ]
      ],
      "篇名": "第三課  戲棚頂"
    },
    {
      "段": [
        [
          "拜六透早，阿公招我去公園運動。",
          "Pai3-lak8 thau3-tsa2, a1-kong tsio1gua2 khi3 kong1-hng5 un7-tong7."
        ],
        [
          "公園內有人咧扑拳，有人咧跳舞，有人咧拍球，我佮阿公嘛佇遐運動。運動煞，逐家攏流[彳+各]規身軀汗，面嘛變[彳+各]紅紅紅，真正爽快。",
          "Kong1-hng5lai7u7lang5--leh4phah4-kun5, u7lang5leh4thiau3-bu2, u7lang5leh4phah4-kiu5, gua2 kah4a1-kong1ma7 ti7hia1un7-tong7. un7-tong7suah4, tak8-ke1long2lau5 kah4kui1-sin1-khu1kuann7, bin7 ma7 pian3 kah4ang5-ang5-ang5, tsin1-tsiann3 song2-khuai3."
        ],
        [
          "佇轉來的路裡，阿公共我講：「以前我的腰脊骨定定痛，自從逐工去公園運動了後，腰脊骨就[會+勿]痛，人嘛加足輕鬆。」",
          "Ti7 tng2--lai5 e5 loo7lin3,a1-kong1ka7 gua2 kong2: 'i2-tsing5gua2e5 io1-tsiah4-kut4tiann7-tiann7 thiann3, tsu7-tsiong5 tak8-kang1khi3 kong1-hng5 un7-tong7 liau2-au7, io1-tsiah4-kut4tio7be7thiann3, lang5 ma7 ke1tsiok4khin1-sang1.'"
        ],
        [
          "運動流汗的滋味實在好，會予人身體健康擱快活。以後，我一定欲定定佮阿公去運動。",
          "Un7-tong7 lau5-kuann7 e5 tsu1-bi7 sit8-tsai7 ho2, e7 hoo7lang5 sin1-the2 kian7-khong1koh4khuai3-uah8.i2-au7, gua2 it4-ting7 beh4tiann7-tiann7 kah4a1-kong1khi3 un7-tong7."
        ]
      ],
      "篇名": "第四課  流汗的滋味"
    },
    {
      "段": [
        [
          "冊名：健康萬花筒",
          "Tsheh4-mia5: kian7-khong1 ban7-hua-tong5"
        ],
        [
          "作者：吳嘉玲",
          "Tsok-tsia2: Goo5 Ka1-ling5"
        ],
        [
          "畫圖者：鍾偉明",
          "ue7-too5-tsia2: Tsiong1 Ui2-bing5"
        ],
        [
          "出版：圖文出版社",
          "Tshut4-pan2: too5-bun5 tshut4-pan2-sia7"
        ],
        [
          "內容介紹：這本冊，主要是欲傳達「過健康生活，享受健康人生」的觀念。冊內面健明佮健麗的故事，予咱了解家己的身體佮保健的方法；抑擱教咱按怎維護家庭、學校的衛生。規本冊的內容若親像一个保健的萬花筒。",
          "Lai7-iong5 kai3-siau7: tsit4 pun2 tsheh4, tsu2-iau3 si7 beh4 thuan5-tat8 'kue3 kian7-khong1 sing1-uah8, hiang2-siu7 kian7-khong1 jin5-sing' e5 kuan1-liam7. tsheh4-lai7bin7Kian7-bing5 kah4 Kian7-le7 e5 koo3-su7, hoo7 lan2 liau2-kai2 ka1-ki7 e5 sin1-the2 kah4 po2-kian7 e5 hong1-huat4; iah4-koh4 ka3 lan2 an2-tsuann2 ui5-hoo7 ka1-ting5, hak8-hau7 e5 ui7-sing1. kui1 pun2 tsheh4 e5 lai7-iong5 na2 tshin1-tshiunn7 tsit8 e5 po2-kian7 e5 ban7-hua1-tong5."
        ],
        [
          "讀了的感想：讀這本冊了後，我擱較知影應該按怎細膩、斟酌，才會得著健康。這本冊對我的幫助真大，是一本好冊。",
          "Thok8-liau2 e5 kam2-siong2: thak8 tsit4 pun2 tsheh4liau2-au7, gua2 koh4-khah4 tsai1-iann2 ing-kai1 an2-tsuann2 se3-ji7, tsim1-tsiok4, tsiah4 e7 tit4 tioh8 kian7-khong1.tsit4 pun2 tsheh4 tui3 gua2 e5 pang1-tsoo7 tsin1 tua7, si7 tsit8 pun2 ho2 tsheh4."
        ]
      ],
      "篇名": "第五課  一本好冊"
    }
  ]
}
