{
  "出版年": "2010",
  "出版者": "翰林出版事業股份有限公司",
  "年級別": "六下",
  "文類": "翰林",
  "書名": "臺語第12冊",
  "書寫系統": "漢字",
  "資料": [
    {
      "段": [
        [
          "今仔日，是阿強的大日子，伊欲去臺仔頂領獎矣。",
          "Kin1-a2-jit8, si7a1-kiong5e5tua7-jit8-tsi2, i1beh4khi3tai5-a2ting2nia2 tsiong2--a7."
        ],
        [
          "王主任共逐家講：「即馬咱欲表揚一位熱心服務的小朋友－林志強。請校長來頒獎。」逐家聽著，攏出力拍噗仔。",
          "Ong5tsu2-jim7 ka7 tak8-ke1kong2: 'tsit4-ma2 lan2 beh4piau2-iong5 tsit8 ui7 jiat8-sim1hok8-bu7e5 sio2-ping5-iu2,Lim5Tsi3-kiong5. tshiann2 hau7-tiunn2 lai5 pan1-tsiong2. ' tak8-ke1thiann1--tioh8, long2 tshut4-lat8 phah4-phok8-a2."
        ],
        [
          "這學期阿強佮阮五个輪著掃便所。阮攏那掃那[辶@日]迌，干但阿強攏是認真咧摒掃。阮攏笑伊：「阿強！阿強！有夠戇，摒掃便所第一勇！」後來，老師知影，就共阿強大呵咾，嘛共阮大教示，予阮感覺真見笑。",
          "Tsit4hak8-ki5a1-kiong5kah4guan2goo7 e5lun5tioh8sau3 pian7-soo2. guan2long2 na2 sau3 na2thit4-tho5, kan1-ta1a1-kiong5long2 si7 jin7-tsin1leh4piann3-sau3. guan2long2tshio3 i1: 'a1-kiong5!A1-kiong5! u7-kau3 gong7, piann3-sau3 pian7-soo2 te7-it4iong2! ' au7--lai5, lau7-su1tsai1-iann2, tio7ka7a1-kiong5tua7o1-lo2, ma7ka7guan2 tua7 ka3-si7, hoo7guan2 kam2-kak4tsin1kian3-siau3."
        ],
        [
          "「天公疼戇人」實在無毋著，當初阮若會曉學阿強做「戇人」，莫計較，這陣一定嘛是徛佇臺仔頂領獎，接受逐家的噗仔聲。",
          "'Thinn1-kong1thiann3 gong7-lang5' sit8-tsai7bo5 m7-tioh8, tong1-tshoo1guan2 na7 e7-hiau2oh8a1-kiong5tso3 'gong7-lang5' ,mai3ke3-kau3, tsit4-tsun7 it4-ting7 ma7si7 khia7ti7tai5-a2ting2 nia2 tsiong2, tsiap4-siu7 tak8-ke1e5phok8-a2-siann1."
        ]
      ],
      "篇名": "第一課  天公疼戇人"
    },
    {
      "段": [
        [
          "每一个人若了解家己的本領，搰力拍拚，就會當行出一條家己的路。",
          "Mui2 tsit8e5lang5 na7 liau2-kai2 ka1-ki7 e5 pun2-ling2, kut4-lat8 phah4-piann3, tio7 e7-tang3 kiann5tshut4tsit8tiau5 ka1-ki7 e5 loo7."
        ],
        [
          "楊恩典是一个了不起的畫家，伊一出世就有跤無手，掠準是別人，一定會怨天怨地。毋過，楊恩典定定共家己講：「上帝無賜我雙手，但是賜我一雙跤，所以我愛好好仔珍惜。」",
          "Iunn5Un1-tian2 si7 tsit8e5liau2-put4-khi2 e5 ue7-ka1, i1tsit8 tshut4-si3 tio7u7kha1bo5 tshiu2, liah8-tsun2 si7 pat8-lang5, it4-ting7 e7 uan3-thinn1-uan3-te7.m7-koh4,Iunn5Un1-tian2 tiann7-tiann7 ka7ka1-ki7 kong2: 'siong7-te3 bo5 su3 gua2 siang1-tshiu2, tan7-si7 su3 gua2 tsit8siang1kha1, soo2-i2 gua2 ai3 ho2-ho2-a2 tin1-sioh4.'"
        ],
        [
          "俗語講：「路，是人行出來的。」實在有道理。親像楊恩典，干但會當用伊的跤穿衫、煮食；用伊的跤寫字、畫圖，伊毋驚艱苦，最後，行出一條開闊的路。",
          "Siok8-gi2kong2: 'loo7, si7 lang5kiann5--tshut4-lai5e5. 'sit8-tsai7 u7 to7-li2. tshin1-tshiunn7Iunn5Un1-tian2, kan1-ta1e7-tang3 iong7 i1e5kha1tshing7-sann1, tsu2-tsiah8; iong7 i1e5kha1sia2-ji7, ue7-too5,i1m7kiann1kan1-khoo2, tsue3-au7, kiann5tshut4tsit8tiau5 khui1-khuah4e5 loo7."
        ]
      ],
      "篇名": "第二課路，是人行出來的"
    },
    {
      "段": [
        [
          "靜夜思 李白",
          "Tsing7 ia7 su1Li2Pik8"
        ],
        [
          "床前明月光，疑是地上霜。舉頭望明月，低頭思故鄉。",
          "Tshong5tsing5bing5-guat8kng1, gi5 si7 te7-siong7 song1.ku2thio5 bong7 bing5-guat8,te1thio5 su1koo3-hiong1."
        ],
        [
          "春曉 孟浩然",
          "Tshun1hiau2Bing7Ho7-jian5"
        ],
        [
          "春眠不覺曉，處處聞啼鳥。夜來風雨聲，花落知多少？",
          "Tshun1bian5 put4-kak4hiau2, tshu3-tshu3 bun5 the5niau2. ia7 lai5 hong1-u2sing1, hua1lok8 ti1to1-siau2?"
        ]
      ],
      "篇名": "第三課古詩兩首"
    },
    {
      "段": [
        [
          "二月的清風微微仔吹，林旺阿公行啊行，行入過去的八十三个年冬。",
          "Ji7--gueh8e5tshing1-hong1bi5-bi5-a2 tshue1,Lim5Ong7 a1-kong1kiann5a7kiann5, kiann5jip8 kue3-khi3e5peh4-tsap8-sann1 e5ni5-tang1."
        ],
        [
          "行阿行，對印度行到滇緬公路，用你－有力的鼻仔佮勇壯的身軀，參軍隊行過烽火連天的日子，行入－八年抗戰的光榮勝利中。",
          "Kiann5a7kiann5, tui3 in3-too7 kiann5kau3 tian7-bian2 kong1-loo7, iong7 li2,u7-lat8 e5 phinn7-a2 kah4iong2-tsong3 e5 sin1-khu1,tsham1kun1-tui7 kiann5kue3 hong1-hue2 lian5-thian1e5 jit8-tsi2, kiann5jip8－peh4ni5 khong3-tsian3 e5 kong1-ing5 sing3-li7 tiong1."
        ],
        [
          "行阿行，對圓山仔行到木柵的白宮，用你關懷的眼神佮深深的真情，佮馬蘭阿媽行過幸福快樂的一生，行入－咱逐家永遠難忘的思念中。",
          "Kiann5a7kiann5, tui3 inn5-suann-a2 kiann5kau3 bak8-sa1e5 pik8-kiong1, iong7 li2kuan1-huai5 e5 gan2-sin5 kah4tshim1-tshim1e5 tsin1-tsing5, kah4 Ma2-lan5 a1-ma2 kiann5-kue3hing7-hok4khuai3-lok8 e5 it4-sing1, kiann5 jip8－lan2 tak8-ke1ing2-uan2 lan5-bong5 e5 su1-liam7tiong1."
        ],
        [
          "行啊行，行佇二月的清風中，行佇你熟似的路頭，行入阮懷念的心內。林旺阿公，你愛行予好哦！",
          "kiann5a7kiann5, kiann5ti7ji7--gueh8e5tshing1-hong1tiong1, kiann5ti7 li2 sik8-sai7 e5 loo7-thau5, kiann5 jip8 guan2 huai5-liam7 e5 sim1-lai7.Lim5Ong7 a1-kong1, li2 ai3kiann5hoo7ho2--oo1!"
        ]
      ],
      "篇名": "第四課林旺阿公，你愛行予好哦"
    },
    {
      "段": [
        [
          "會記得拄仔讀一年仔的時陣，阿媽共我講：一年仔悾悾悾，二年仔孫悟空，三年仔吐劍光，四年仔愛膨風，五年仔上帝公，六年仔閻羅王。",
          "E7-ki3-tit4tu2-a2thak8it4-ni5-a2e5 si5-tsun7, a1-ma2 ka7 gua2 kong2: it4-ni5-a2 khong1-khong1-khong1, ji7-ni5-a2 sun1-ngoo7-khong1, sann1-ni5-a2 thoo3-kiam3-kong1, si3-ni5-a2 ai3 phong3-hong1, goo7-ni5-a2 siong7-te3-kong1, lak8-ni5-a2 giam5-lo5-ong5."
        ],
        [
          "目一下[目+聶]，我已經對一个毋捌世事的細漢囡仔，變做一個事事會曉替人想的少年囡仔。斟酌共看，這六年來，學校的樹仔佮我仝款，嘛對細欉變大欉，會當替人遮日頭。",
          "Bak8tsit8-e7nih4,gua2 i2-king1tui3tsit8e5m7bat4se3-su7 e5 se3-han3 gin2-a2, pian3-tso3tsit8 e5su7-su7 e7-hiau2the3 lang5siunn7 e5 siau3-lian5 gin2-a2. tsim1-tsiok4ka7 khuann3, tsit4lak8 ni5lai5,hak8-hau7 e5 tshiu7-a2kah4gua2 kang5-khuan2, ma7 tui3se3 tsang5pian3 tua7tsang5, e7-tang3the3 lang5jia1jit8-thau5."
        ],
        [
          "想著老師的牽教，同窗的陪伴，事事項項對我攏有真大的影響，嘛有真深的感情。",
          "Siunn7tioh8 lau7-su1e5 khan1-ka3, tong5-tshong1e5 pue5-phuann7, su7-su7 hang7-hang7 tui3 gua2 long2u7tsin1tua7 e5 ing2-hiong2, ma7 u7 tsin1tshim1e5 kam2-tsing5."
        ],
        [
          "這是我小學六年最後的一个學期，我的心內有無限的懷念佮感恩。",
          "Tse1si7 gua2 sio2-hak8 lak8 ni5 tsue3-au7e5tsit8e5hak8-ki5, gua2 e5 sim1-lai7 u7 bu5-han7 e5 huai5-liam7 kah4kam2-un1."
        ]
      ],
      "篇名": "第五課最後一個學期"
    }
  ]
}
