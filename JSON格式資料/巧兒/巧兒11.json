{
  "出版年": "0",
  "出版者": "巧兒文化實業有限公司",
  "年級別": "六上",
  "文類": "巧兒",
  "書名": "巧兒文化囡仔歌學台語第十一冊",
  "書寫系統": "漢字",
  "資料": [
    {
      "段": [
        [
          "白鴒鷥，車畚箕，",
          "Peh8-ling7-si1, tshia1 pun3-ki1,"
        ],
        [
          "車到溪仔墘，",
          "Tshia1kau3khe1-a2-kinn5,"
        ],
        [
          "跋一倒，撿一圓，",
          "Puah8-tsit8-to2, khioh4 tsit8 inn5,"
        ],
        [
          "買餅送大姨。",
          "Be2-piann2 sang3 tua7-i5."
        ]
      ],
      "篇名": "第一課 白鴒鷥"
    },
    {
      "段": [
        [
          "玲瓏玲瓏賣雜細，",
          "Lin1-long1 lin1-long1 be7 tsap8-se3,"
        ],
        [
          "玲瓏玲瓏賣雜細，",
          "Lin1-long1 lin1-long1 be7 tsap8-se3,"
        ],
        [
          "賣搖鼓的對遮過，",
          "Be7 io5-koo2--e5 tui3 tsia1 kue3,"
        ],
        [
          "看你想欲買啥貨。",
          "Khuann3 li2 siunn7 beh4 be2 siann2-hue3."
        ]
      ],
      "篇名": "第二課 賣雜細"
    },
    {
      "段": [
        [
          "阿伯仔今年六十歲，",
          "A1-peh4-a2 kin1-ni5 lak8-tsap8 hue3,"
        ],
        [
          "送阮一塊紅龜粿，",
          "Sang3 gun2 tsit8 te3 ang5-ku1-kue2,"
        ],
        [
          "想欲明仔早起囥落去炊，",
          "Siunn7-beh4 bin5-a2 tsa2-khi2 khng3 loh8- khi3 tshue1,"
        ],
        [
          "半暝仔予鳥鼠咬一劊。",
          "Puann3-me5-a2 hoo7 niau2-tshi2 ka7 tsit8 kueh8."
        ]
      ],
      "篇名": "第三課 紅龜粿"
    },
    {
      "段": [
        [
          "月光光，秀才郎，",
          "Gueh8-kong1-kong1, siu3-tsai5-long5,"
        ],
        [
          "騎白馬過南塘，",
          "Khia5 peh8-be2 kue3 lam5-tong5,"
        ],
        [
          "南塘袂得過，",
          "Lam5-tong5 be7-tit4 kue3,"
        ],
        [
          "掠貓仔來接貨，",
          "Liah8 niau1-a2 lai5 tsiap4-hue3,"
        ],
        [
          "接貨接袂著，",
          "Tsiap4-hue3 tsiap4 be7 tioh8,"
        ],
        [
          "[扌+舉]竹篙來挵鴟鴞。",
          "Gia5 tik4-ko1 lai5 long3 la7-hioh8."
        ]
      ],
      "篇名": "第四課 月光光"
    },
    {
      "段": [
        [
          "大風一下吹，",
          "Tua7-hong1 tsit8-e7 tshue1,"
        ],
        [
          "滿天全全花，",
          "Mua2-thinn1 tsuan5-tsuan5 hue1,"
        ],
        [
          "一蕊花，二蕊花，",
          "Tsit8 lui2 hue1, nng7 lui2 hue1,"
        ],
        [
          "三蕊四蕊，五蕊花，",
          "Sann1 lui2 si3 lui2, goo7 lui2 hue1,"
        ],
        [
          "好親像蝴蝶四界飛。",
          "Ho2 tshin1-tshiunn7 oo5-tiap8 si3-ke3 pue1."
        ]
      ],
      "篇名": "第五課 大風吹"
    },
    {
      "段": [
        [
          "頭大面四方，",
          "Thau5-tua7 bin7 su3-hong1,"
        ],
        [
          "肚大居財王，",
          "Too2-tua7 ki1 tsai5 ong5,"
        ],
        [
          "學問相當，英語一流通，",
          "Hak8-bun7 siong1-tong1, ing1-gu2 it4-liu5-thong1,"
        ],
        [
          "講話漏風，算盤我會摸，",
          "Kong2-ue7 lau3-hong1, sng3-puann5 gua2 e7 bong1,"
        ],
        [
          "拍鼓叮叮咚咚，",
          "Phah4-koo2 tin1-tin1 tong1-tong1,"
        ],
        [
          "嗯！食飯用碗公，",
          "Ng2!tsiah8-png7 iong7 uann2-kong1,"
        ],
        [
          "做工課閃西風。",
          "Tso3 khang1-khue3 siam2-sai1-hong1."
        ]
      ],
      "篇名": "第六課 頭大面四方"
    },
    {
      "段": [
        [
          "老師！我今仔日遲到，",
          "Lau7-su1! gua2 kin1-a2-jit8 ti5-to3."
        ],
        [
          "請你來原諒我的過錯，",
          "Tshiann2 li2 lai5 guan5-liong7 gua2 e5 ko3-tsho3,"
        ],
        [
          "老師！我請你免煩惱，",
          "Lau7-su1! gua2 tshiann2 li2 bian2 huan5-lo2,"
        ],
        [
          "從今以後我會改過，",
          "Tsiong5-kim1 i2-au7 gua2 e7 kai2-ko3,"
        ],
        [
          "我昨暗做功課，",
          "Gua2 tsa1-am3 tso3 kong1-kho3,"
        ],
        [
          "跤手混鈍慢慢仔趖，",
          "Kha1-tshiu2-hun7-tun7 ban7-ban7-a2 so5,"
        ],
        [
          "晏睏煞來遲到，",
          "Uann3-khun3 suah4 lai5 ti5-to3,"
        ],
        [
          "請你來原諒我的過錯。",
          "Tshiann2 li2 lai5 guan5-liong7 gua2 e5 ko3-tsho3."
        ]
      ],
      "篇名": "第七課 老師請原諒"
    },
    {
      "段": [
        [
          "新正年頭第一擺，",
          "Sin1-tsiann1 ni5-thau5 te7-it4 pai2,"
        ],
        [
          "上愛好頭彩，",
          "Siong7 ai3 ho2 thau5-tshai2,"
        ],
        [
          "親情朋友來團拜，",
          "Tshin1-tsiann5 ping5-iu2 lai5 thuan5-pai3,"
        ],
        [
          "糖仔餅來接待，",
          "Thng5-a2-piann2 lai5 tsiap4-thai7,"
        ],
        [
          "講一句恭喜大發財，",
          "Kong2 tsit8 ku3 kiong1-hi2 tua7 huat4-tsai5,"
        ],
        [
          "紅包直直來，",
          "Ang5-pau1 tit8-tit8 lai5,"
        ],
        [
          "大人趕緊講袂使，",
          "Tua7-lang5 kuann2-kin2 kong2 be7-sai2,"
        ],
        [
          "囡仔兄歡喜笑咳咳。",
          "Gin2-a2-hiann1 huann1-hi2 tshio3-hai1-hai1."
        ]
      ],
      "篇名": "第八課 新正年頭"
    }
  ]
}
