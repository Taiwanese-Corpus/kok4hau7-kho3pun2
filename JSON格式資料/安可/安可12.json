{
  "出版年": "2007",
  "出版者": "安可出版社",
  "年級別": "六下",
  "文類": "安可",
  "書名": "台灣話讀本12",
  "書寫系統": "漢字",
  "資料": [
    {
      "段": [
        [
          "拍電腦，真趣味，無伊生活減一味，會送批，會寫字，會畫圖，會搬戲，文書處理愛靠伊，大人囡仔攏合意。",
          "Phah4 tian7-nau2, tsin1 tshu3-bi7, bo5 i1 sing1-uah8 kiam2 tsit8 bi7, e7 sang3 phue1, e7 sia2-ji7, e7 ue7-too5, e7 puann1-hi3, bun5-su1 tshu2-li2 ai3 kho3 i1, tua7-lang5 gin2-a2 long2 kah4-i3."
        ]
      ],
      "篇名": "第一課  拍電腦"
    },
    {
      "段": [
        [
          "(一）勸世謠：囡仔兄！囡仔兄！老師苦勸斟酌聽；拒絕毒品毋免驚；序大人的話愛聽；歹路咱著毋通行；心內有話分人聽；心頭著愛掠予定；父母才袂授驚惶。",
          "(It4) Khng3-se3-iau5: Gin2-a2 hiann1! gin2-a2 hiann1! lau7-su1 khoo2-khng3 tsim1-tsiok4 thiann1;ku7-tsuat8 tok8-phin2 m7 bian2 kiann1;si7-tua7-lang5 e5 ue7 ai3 thiann1; phainn2-loo7 lan2 tioh8 m7-thang1 kiann5; sim1-lai7 u7 ue7 pun1lang5 thiann1;sim1-thau5 tioh8-ai3 liah8 hoo7 tiann7; pe7-bu2 tsiah4 be7 siu7 kiann1-hiann5."
        ],
        [
          "(二)勇敢向前行：坎坷的路佇前方；內心感覺真迷惘；絕對袂使來恐惶；毋驚狂風佮巨浪；勇敢直行向前往；馬到成功達願望。",
          "(Ji7)Iong2-kam2 hiong3-tsing5 kiann5: Kham2-kho2 e5 loo7 ti7 tsing5-hong1; lai7-sim1 kam2-kak4 tsin1 be5-bong3; tsuat8-tui3 be7-sai2 lai5 khiong2-hong5; m7 kiann1 kong5-hong1 kah4 ki7-long7; iong2-kam2 tit8-kiann5 hiong3-tsian5 ong2; ma2 to3 sing5-kong1 tat8 guan7-bong7."
        ]
      ],
      "篇名": "第二課  勵志"
    },
    {
      "段": [
        [
          "勸人讀書著認字，看得來寫得去，百般貨物都有字，件件貨物都須記，記得物件寫得來，便是伶俐不痴呆。",
          "Khng3-lang5 thak8-tsu1 tioh8jin7-ji7, khuann3tit4lai5 sia2tit4khi3, pah4-puann1hue3-but8 to1u7ji7, kiann7-kiann7 hue3-but8 to1su1ki3, ki3-tit4mih8-kiann7 sia2 tit4lai5, pian7si7 ling2-li7 put4tshi1-tai1."
        ]
      ],
      "篇名": "第三課  讀書"
    },
    {
      "段": [
        [
          "字是隨身寶，財是國家珍，一字值千金，千金難買聖賢心，隸首作算用苦心，倉頡制字值千金。",
          "Ji7 si7 sui5-sin1 po2, tsai5 si7 kok4-ka1 tin1, tsit8 ji7 tat8 tshian1-kim1, tshian1-kim1 lan7 be2 siann3-hian5 sim1, le7-siu2 tsok4-suan3 iong7 khoo2-sim1, tshong1-kiat4 tse3 ji7 tat8 tshian1-kim1."
        ]
      ],
      "篇名": "第四課  字"
    },
    {
      "段": [
        [
          "一隻狗仔，喙咬一塊肉，行到橋頂，看著家己的水中影，叫是另外有一隻狗，嘛咬一塊肉。伊看著彼塊肥擱大塊的肉，喙涎强欲流出來，決定欲共搶過來。啥知，伊開喙著對水中吠，喙內的肉煞落落去水底。結果，「雙頭無一耦，雙頭空」。勸逐家毋通傷貪心。",
          "Tsit8 tsiah4 kau2-a2, tshui3 ka7 tsit8 te3 bah4, kiann5 kau3 kio5-ting2, khuann3 tioh8 ka1-ki7 e5 tsui2-tiong1 iann2, kio3-si7 ling7-gua7 u7 tsit8 tsiah4 kau2, ma7 ka7 tsit8 te3 bah4. i1 khuann3 tioh8 hit4 te3 pui5 koh4 tua7 te3 e5 bah4, tshui3-nua7 kiong5-beh4 lau5--tshut4-lai5, kuat4-ting7 beh4 ka7 tshiunn2--kue3-lai5. siann2 tsai1, i1 khui1 tshui3 tioh8 tui3 tsui2-tiong1 pui7, tshui3-lai7 e5 bah4 suah4 lak4--loh8-khu3 tsui2-te2. kiat4-ko2, 'siang1-thau5 bo5 tsit8 ngauh4, siang1-thau5 khang1' . khng3 tak8-ke1 m7-thang1 siunn1 tham1-sim1."
        ]
      ],
      "篇名": "第五課  咬肉的狗"
    },
    {
      "段": [
        [
          "民國八十七年，因為大人的疏忽，無細膩將酒精捙倒，造成學生受傷。其中，讀國小三年的阿修上嚴重，歸个面、頷頸仔，攏予火燒著，身體佮內心受著真大的創傷。",
          "Bin5-kok4 peh-tsap8-tshit4-ni5, in1-ui7 tua7-lang5 e5 soo1-hut4, bo5-se3-ji7 tsiong1 tsiu2-tsing1tshia1-to2, tso7-sing5 hak8-sing1 siu7-siong1. ki5-tiong1, thak8 kok4-sio2 sann1 ni5 e5 a1-siu1 siong7 giam5-tiong7, kui1 e5 bin7, am7-kun2-a2, long2 hoo7 hue2 sio1--tioh8, sin1-the2 kah4 lai7-sim1 siu7 tioh8 tsin1 tua7 e5 tshong3-siong1."
        ],
        [
          "佇即三年內，經過七擺的手術佮復健，阿修毋驚艱苦，真勇敢來面對，顛倒伊較掛念的，是造成意外的人會受著處罰。",
          "Ti7 tsit4 sann1 ni5 lai7, king1-kue3 tshit4 pai2 e5 tshiu2-sut8 kah4 hok8-kian7, a1-siu1 m7 kiann1 kan1-khoo2, tsin1 iong2-kam2 lai5 bin7-tui3, tian1-to3 i1 khah4 kua3-liam7--e5, si7 tso7-sing5 i3-gua7 e5 lang5 e7 siu7 tioh8 tshu2-huat8."
        ],
        [
          "欲升國中的時，阿修驚新的同學看著伊的傷痕會恥笑伊，[人+因]阿母著開破予聽：「外表毋是上重要的，心媠上蓋媠！」",
          "Beh4 sing1 kok4-tiong e5 si5, a1-siu1 kiann1 sin1 e5 tong5-oh8 khuann3 tioh8 i1 e5 siong1-hun5 e7 thi2-tshio3 i1, in1 a1-bu2 tioh8 khui1-phua3 hoo7 thiann1: 'gua7-piau2 m7 si7 siong7 tiong7-iau3--e5, sim1 sui2 siong7-kai3 sui2! '"
        ],
        [
          "因為阿修的樂觀佮堅強，所以，得著第一屆總統教育獎的鼓勵。",
          "In1-ui7 a1-siu1 e5 lok8-kuan1 kah4 kian1-kiong5, soo2-i2, tit4 tioh8 te7-it4 kai3 tsong2-thong2 kau3-iok8 tsiong2 e5 koo2-le7."
        ]
      ],
      "篇名": "第六課  勇敢的阿修"
    }
  ]
}
