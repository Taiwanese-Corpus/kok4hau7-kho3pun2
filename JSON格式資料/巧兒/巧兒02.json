{
  "出版年": "0",
  "出版者": "巧兒文化實業有限公司",
  "年級別": "一下",
  "文類": "巧兒",
  "書名": "巧兒文化囡仔歌學台語第二冊",
  "書寫系統": "漢字",
  "資料": [
    {
      "段": [
        [
          "圓仔圓，圓仔甜，",
          "Inn5-a2 inn5, inn5-a2 tinn1,"
        ],
        [
          "圓仔好食家己拈，",
          "Inn5-a2 ho2-tsiah8 ka1-ki7 ni1,"
        ],
        [
          "將阮的好話講予一大篇，",
          "Tsiong1 gun2 e5 ho2-ue7 kong2 hoo7 tsit8 tua7 phinn1,"
        ],
        [
          "歹話撥一邊。",
          "Phainn2-ue7 puah4 tsit8 pinn1."
        ]
      ],
      "篇名": "第一課 圓仔圓"
    },
    {
      "段": [
        [
          "虎姑婆，是妖精，",
          "Hoo2-koo1-po5, si7 iau1-tsiann1,"
        ],
        [
          "伊上愛食囡仔子，",
          "I1 siong7 ai3 tsiah8 gin2-a2-kiann2,"
        ],
        [
          "乖乖恬恬毋通出聲，",
          "Kuai1-kuai1 tiam7-tiam7 m7-thang1 tshut4-siann1,"
        ],
        [
          "虎姑婆，我真驚。",
          "Hoo2-koo1-po5, gua2 tsin1 kiann1."
        ]
      ],
      "篇名": "第二課 虎姑婆"
    },
    {
      "段": [
        [
          "煎！煎！煎雞卵，",
          "Tsian1! Tsian1! Tsian1 ke1-nng7,"
        ],
        [
          "煎！煎！煎雞卵，",
          "Tsian1! Tsian1! Tsian1 ke1-nng7,"
        ],
        [
          "看叨一粒待先熟，",
          "Khuann3 to2 tsit8 liap8 tai7-sian1 sik8,"
        ],
        [
          "著扳爿。",
          "Tioh8 ping2-ping5."
        ]
      ],
      "篇名": "第三課 煎雞卵"
    },
    {
      "段": [
        [
          "頭殼頂，兩支角，",
          "Thau5-khak4-ting2, nng7 ki1 kak4,"
        ],
        [
          "軟軟昧相觸，",
          "Nng2-nng2 be7 sio1-tak4,"
        ],
        [
          "胛脊胼，揹厝殼，",
          "Ka1-tsiah4-phiann1, phainn7 tshu3-khak4,"
        ],
        [
          "上驚日頭曝。",
          "Siong7 kiann1 jit8-thau5 phak8."
        ]
      ],
      "篇名": "第四課 露螺"
    },
    {
      "段": [
        [
          "新娘仔，毋通哭，",
          "Sin1-niu5-a2, m7-thang1 khau3,"
        ],
        [
          "留惦阮兜食中晝，",
          "Lau5 tiam3 gun2 tau1 tsiah8 tiong1-tau3,"
        ],
        [
          "晚班車，連鞭到，",
          "Am3-pan1 tshia1, liam5-mi1 kau3,"
        ],
        [
          "一目[目+聶]仔到恁兜。",
          "Tsit8-bak8-nih4-a2 kau3 lin2 tau1."
        ]
      ],
      "篇名": "第五課 新娘仔"
    },
    {
      "段": [
        [
          "豆花車倒擔，",
          "Tau7-hue1 tshia1-to2 tann3,"
        ],
        [
          "一碗二角半，",
          "Tsit8 uann2 nng7 kak4-puann3,"
        ],
        [
          "囡仔兄緊來看，",
          "Gin2-a2-hiann1 kin2 lai5 khuann3,"
        ],
        [
          "看到流喙瀾。",
          "Khuann3 kah4 lau5 tshui3-nua7."
        ]
      ],
      "篇名": "第六課 豆花"
    },
    {
      "段": [
        [
          "鵁鴒鵁鴒肉予你食，",
          "Ka1-ling7 ka1-ling7 bah4 hoo7 li2 tsiah8,"
        ],
        [
          "鵁鴒鵁鴒你予我掠，",
          "Ka1-ling7 ka1-ling7 li2 hoo7 gua2 liah8,"
        ],
        [
          "肉予你食，肉予你食，",
          "bah4 hoo7 li2 tsiah8, bah4 hoo7 li2 tsiah8,"
        ],
        [
          "鵁鴒鵁鴒你予我掠。",
          "Ka1-ling7 ka1-ling7 li2 hoo7 gua2 liah8."
        ]
      ],
      "篇名": "第七課 鵁鴒"
    },
    {
      "段": [
        [
          "土豆仁，酥閣芳，",
          "Thoo5-tau7-jin5, soo1 koh4 phang1,"
        ],
        [
          "豬肉炒油蔥，",
          "Ti1-bah4 tsha2 iu5-tshang1,"
        ],
        [
          "五月節，縛肉粽，",
          "Goo7-gueh8-tseh4, pak8 bah4-tsang3,"
        ],
        [
          "好食  叮噹。",
          "Ho2-tsiah8   tin1-tang1."
        ]
      ],
      "篇名": "第八課 土豆仁"
    },
    {
      "段": [
        [
          "水牛唱歌真大聲，",
          "Tsui2-gu5 tshiunn3-kua1 tsin1 tua7-siann1,"
        ],
        [
          "拖車作穡上拍拼，",
          "Thua1-tshia1 tso3-sit4 siong7 hah4-piann3,"
        ],
        [
          "烏秋烏秋攏毋驚，",
          "Oo1-tshiu1 oo1-tshiu1 long2 m7 kiann1,"
        ],
        [
          "踦惦伊的胛脊胼。",
          "Khia7 tiam3 i1 e5 ka1-tsiah4-phiann1."
        ]
      ],
      "篇名": "第九課 水牛"
    }
  ]
}
