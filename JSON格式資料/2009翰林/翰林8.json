{
  "出版年": "2010",
  "出版者": "翰林出版事業股份有限公司",
  "年級別": "四下",
  "文類": "翰林",
  "書名": "臺語第8冊",
  "書寫系統": "漢字",
  "資料": [
    {
      "段": [
        [
          "上元暝，揭鼓仔燈踅街市，廟口謎猜真趣味，南北燈會看[會+勿]離。",
          "Siong7-guan5 mi5,giah8koo2-a2-ting1 seh8 ke1-tshi7, bio7-khau2 bi7-tshai tsin1 tshu3-bi7, lam5-pak4 ting1-hue7 khuann3 be7-li7."
        ],
        [
          "上元暝，乞龜來食保平安，平溪天燈飛懸懸，希望萬事免操煩。",
          "Siong7-guan5 mi5, khit4-ku1 lai5 tsiah8 po2 ping5-an1, ping5-khe1 thian1-ting1 pue1 kuan5-kuan5, hi1-bang7 ban7-su7 bian2 tshau1-huan5."
        ],
        [
          "上元暝，鹽水蜂炮亂亂竄，日頭落山到天光，街頭巷尾人客滿。",
          "Siong7-guan5 mi5, iam5-tsui2 phang1-phau3 luan7-luan7 tshuan3, jit8-thau5 loh8-suann1 kau3 thinn1-kng1, ke1-thau5 hang7-bue2 lang5 kheh4-buan2."
        ],
        [
          "上元暝，元宵圓仔圓擱甜，家家戶戶小過年，歡歡喜喜大團圓。",
          "Siong7-guan5 mi5, guan5-siau1 inn5-a2 inn5 koh4 tinn1, ke1-ke1-hoo7-hoo7 sio2 kue3-ni5, huann1-huann1-hi2-hi2 tua7 thuan5-uan5."
        ]
      ],
      "篇名": "第一課  上元暝"
    },
    {
      "段": [
        [
          "快樂佇佗位？快樂佇一本一本趣味的故事冊內底，快樂佇一幅一幅媠媠的尪仔圖內底。看著趣味的故事冊佮媠媠的尪仔圖，是我上快樂的時陣。",
          "Khuai3-lok8 ti7 to2-ui7? khuai3-lok8 ti7 tsit8 pun2 tsit8 pun2 tshu3-bi7 e5koo3-su7tsheh4lai7-te2,khuai3-lok8 ti7 tsit8 pak4 tsit8 pak4 sui2-sui2 e5 ang1-a2-too5 lai7-te2. khuann3 tioh8 tshu3-bi7 e5koo3-su7tsheh4kah4 sui2-sui2 e5 ang1-a2-too5, si7 gua2 siong7 khuai3-lok8 e5 si5-tsun7."
        ],
        [
          "快樂佇佗位？快樂佇一首一首好聽的歌聲裡，快樂佇一陣一陣美妙的琴聲裡，聽著好聽的歌聲佮美妙的琴聲，是我上快樂的時陣。",
          "Khuai3-lok8 ti7 to2-ui7? khuai3-lok8 ti7 tsit8 siu2 tsit8 siu2 ho2-thiann1 e5 kua1-siann1--lin3, khuai3-lok8 ti7 tsit8-tsun7 tsit8-tsun7 bi2-biau7 e5 khim5-siann1--lin3, thiann1 tioh8 ho2-thiann1 e5 kua1-siann1 kah4 bi2-biau7 e5 khim5-siann1, si7 gua2 siong7 khuai3-lok8 e5 si5-tsun7."
        ],
        [
          "你咧？你的快樂佇佗位？你的快樂是佇啥乜時陣？",
          "Li2--leh4? li2 e5 khuai3-lok8 ti7 to2-ui7? li2 e5 khuai3-lok8 si7 ti7 sia2-mih8 si5-tsun7?"
        ]
      ],
      "篇名": "第二課快樂的時陣"
    },
    {
      "段": [
        [
          "我愛聽故事，無論是趣味的、笑詼的，抑是緊張的，我攏愛聽。",
          "Gua2 ai3 thiann1 koo3-su7, bo5-lun7 si7 tshu3-bi7--e5, tshio3-khue1--e5, iah8-si7 kin2-tiunn1--e5, gua2 long2 ai3 thiann1."
        ],
        [
          "媽媽講我細漢無乖咧哭的時陣，只要聽著阿媽講：「乖孫吔！阿媽講一个故事予你聽。古早、古早……。」我就目睭金金金，恬恬聽阿媽講。",
          "Ma1-ma1 kong2 gua2 se3-han3 bo5-kuai1 leh4 khau3 e5 si5-tsun7, tsi2-iau3 thiann1 tioh8 a1-ma2 kong2: 'kuai1 sun1-e3! A1-ma2 kang2 tsit8e5 koo3-su7 hoo7 li2 thiann1. koo2-tsa2, koo2-tsa2 ……. ' gua2 tio7 bak8-tsiu1 kim1-kim1-kim1, tiam7-tiam7 thiann1 a1-ma2 kong2."
        ],
        [
          "我愛聽阿媽講的故事，阿媽的故事足濟足濟，攏是別位無地聽的，阿媽的故事講[會+勿]了，阿媽講的故事上好聽。",
          "Gua2 ai3 thiann1 a1-ma2 kong2--e5 koo3-su7, a1-ma2 e5 koo3-su7 tsiok4 tse7 tsiok4 tse7, long2 si7 pat8-ui7 bo5-te7 thiann1--e5, a1-ma2 e5 koo3-su7 kong2 be7 liau2, a1-ma2 kong2--e5 koo3-su7 siong7 ho2-thiann1."
        ]
      ],
      "篇名": "第三課我愛聽故事"
    },
    {
      "段": [
        [
          "志中：",
          "Tsi3-tiong1:"
        ],
        [
          "你近來好無？自從你轉學以後，我就足思念你。",
          "Li2 kin7-lai5 ho2--bo5? tsu7-tsiong5 li2 tsuan2-hak8 i2-au7, gua2 tio7 tsiok4 su1-liam7--li2."
        ],
        [
          "你敢會記得咱做伙「掩咯雞」彼塊草埔仔，阮阿公共伊變做一坵菜園。經過遐的人攏共伊呵咾：「你遮的菜有夠媠」。",
          "Li2 kam2 e7-ki3-tit4 lan2 tso3-hue2 'ng1-kok8-ke1' hit4 te3 tshau2-poo1-a2, guan2 a1-kong1 ka7 i1 pian3-tso3 tsit8 khu1 tshai3-hng5. king1-ke3 hia1 e5 lang5 long2 ka7 i1 o1-lo2: 'li2 tsia1 e5 tshai3 u7-kau3 sui2' ."
        ],
        [
          "阿公的菜園種足濟種菜，有白菜、蕹菜、莧菜……。因為阿公攏無用農藥，所以伊種的菜，食著毋但生甜而且安心。後禮拜日你敢有閒？咱湊陣來去看阿公的菜園好無？",
          "A1-kong1 e5 tshai3-hng5 tsing3 tsiok4 tse7 tsiong2 tshai3, u7 peh8-tshai3, ing3-tshai3, hing7-tshai3 ……. In1-ui7 a1-kong1 long2 bo5-iong7 long5-ioh8, soo2-i2 i1 tsing3 e5 tshai3, tsiah8 tioh8m7-na7tshenn1-tinn1 ji5-tshiann2 an1-sim1. au7-le2-pai3-jit8 li2 kam2 u7-ing5? lan2 tau3-tin7 lai5-khi3 khuann3 a1-kong1 e5 tshai3-hng5 ho2--bo5?"
        ],
        [
          "祝你",
          "Tsiok4 li2"
        ],
        [
          "身體健康！學業進步！",
          "Sin1-the2 kian7-khong1! hak8-giap8 tsin3-poo7!"
        ],
        [
          "同學",
          "Tong5-hak8"
        ],
        [
          "嘉成敬上六月十五",
          "Ka1-sing5 king3 siong7  lak8-gueh8 tsap8-goo7"
        ]
      ],
      "篇名": "第四課阿公的菜園"
    },
    {
      "段": [
        [
          "故鄉田地歹種作，規家大細佇咧餓，聽講海上有仙島，相招來去穩無錯。拚命渡過烏水溝，平安多謝媽祖婆，搰力開墾田園闊，仙島水甜收成好。勤儉傳家結善果，祖先勞苦終有報，早來慢到唐山人，仝心建設臺灣島。",
          "Koo3-hiong1 tshan5-te7 phainn2 tsing3-tsoh4, kui1-ke1-tua7-se3 ti7 leh4 go7, thiann1-kong2 hai2-siong7 u7 sian1-to2, sio1-tsio1 lai5-khi3 un2 bo5-tsho3. piann3-mia7 too7-kue3 oo1-tsui2-kau1, ping5-an1 to1-sia7 ma2-tsoo2-po5, kut4-lat8 khai1-khun2 tshan5-hng5 khuah4, sian1-to2 tsui2 tinn1 siu1-sing5 ho2. khin5-khiam7 thuan5-ka1 kiat4 sian7-ko2, tsoo2-sian1 lo5-khoo2 tsiong1 u7 po3, tsa2 lai5 ban7 kau3 tng5-suann1-lang5, kang5-sim1 kian3-siat4 tai5-uan5-to2."
        ]
      ],
      "篇名": "第五課唐山過臺灣"
    }
  ]
}
