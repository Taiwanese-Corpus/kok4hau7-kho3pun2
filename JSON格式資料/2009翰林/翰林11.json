{
  "出版年": "2009",
  "出版者": "翰林出版事業股份有限公司",
  "年級別": "六上",
  "文類": "翰林",
  "書名": "臺語第11冊",
  "書寫系統": "漢字",
  "資料": [
    {
      "段": [
        [
          "歡歡喜喜踏入門，大包細包囥[彳+各]規眠床。",
          "Huann1-huann1-hi2-hi2 tah8 jip8-mng5, tua7-pau1 se3-pau1 khng3 kah4 kui1 bin5-tshng5."
        ],
        [
          "媽媽趕緊穿伊的新皮鞋，爸爸佮弟弟坐落塗跤耍尪仔物，我嘛笑微微，穿我的新媠衫。",
          "Ma1-ma1 kuann2-kin2 tshing7 i1 e5 sin1 phue5-e5, pa1-pa1 kah4 ti7-ti7 tse7 loh8thoo5-kha1sng2 ang1-a2-mih8, gua2 ma7 tshio3-bi1-bi1, tshing7 gua2 e5 sin1 sui2 sann1."
        ],
        [
          "夜市仔，燈火光影影、鬧熱滾滾。食的、用的、耍的、穿的，逐項攏有。芳貢貢的醃腸、涼涼的剉冰……，逐種食食，逐家攏愛食；新擱媠的衫仔、俗擱好的皮包佮皮鞋……，逐家揀[彳+各]笑咍咍；細漢囡仔撈金魚、射雞胿仔……，毋驚人笑大聲喝。",
          "Ia7-tshi7-a2, ting1-hue2 kng1-iann2-iann2, lau7-jiat8-kun2-kun2. tsiah8--e5, ing7--e5, sng2--e5, tshing7--e5, tak8-hang7 long2 u7. phang1-kong3-kong3 e5 ian-tahiang5, liang5-liang5 e5 tshuah-ping1 ……, tak8-tsiong2 tsiah8-sit8, tak8-ke1 long2 ai3 tsiah8; sin1 koh4 sui2 e5 sann1-a2, siok8 koh4 ho2 e5 phue5-pau1 kah4 phue5-e5 ……, tak8-ke1 king2 kah4 tshio3-hai1-hai1; se3-han3 gin2-a2 hoo5 kim1-hi5, sia7 ke1-kui1-a2……, m7 kiann1 lang5 tshio3 tua7 siann1 huah4."
        ],
        [
          "踅夜市仔實在真趣味，大大細細攏歡喜。",
          "Seh8 ia7-tshi7-a2 sit8-tsai7 tsin1 tshu3-bi7, tua7-tua7-se3-se3 long2 huann1-hi2."
        ]
      ],
      "篇名": "第一課  踅夜市仔"
    },
    {
      "段": [
        [
          "我愛看冊，只要身軀邊有一本冊，我就感覺真滿足，真幸福。",
          "Gua2 ai3 khuann3-tsheh4, tsi2-iau3 sin1-khu1-pinn1 u7 tsit8 pun2 tsheh4, gua2 tio7 kam2-kak4 tsin1 buan2-tsiok4, tsin1 hing7-hok4."
        ],
        [
          "拍開這本冊，有美麗的尪仔，有好聽的歌詩，也有精彩的故事，若親像行入一个美妙的天地，予我[會+勿]寂寞。",
          "Phah4-khui1 tsit4 pun2 tsheh4, u7 bi2-le7 e5 ang1-a2, u7 ho2-thiann1 e5 kua1-si1, ia7 u7 tsing1-tshai2 e5 koo3-su7, na2 tshin1-tshiunn7 kiann5 jip8 tsit8 e5 bi2-biau7 e5 thinn1-te7, hoo7 gua2 be7 tsik8-bok8."
        ],
        [
          "拍開彼本冊，有五花十色的花草，有可愛的動物、嘛有神秘的自然現象，好親像行入一个奇妙的世界，予我[會+勿]無聊。",
          "Phah4-khui1 hit4 pun2 tsheh4, u7 ngoo2-hue1-tsap8-sik4 e5 hue1-tshau2, u7 kho2-ai3 e5 tong7-but8, ma7 u7 sin5-pi3 e5 tsu7-jian5 hian7-siong7, ho2 tshin1-tshiunn7 kiann5 jip8 tsit8 e5 ki5-biau7 e5 se3-kai3, hoo7 gua2 be7 bo5-liau5."
        ],
        [
          "我愛看冊。冊是我上好的朋友，伊陪伴我過快樂的每一工。",
          "Gua2 ai3 khuann3-tsheh4. tsheh4 si7 gua2 siong7 ho2 e5 ping5-iu2, i1 pue5-phuann7 gua2 kue3 khuai3-lok8 e5 mui2 tsit8 kang1."
        ]
      ],
      "篇名": "第二課  我愛看冊"
    },
    {
      "段": [
        [
          "我隨著乒乒乓乓的音樂聲，[立+店]房間內跳著快樂的舞步。",
          "Gua2 sui5tioh8pin1-pin1-piang3-piang3e5 im1-gak8siann1, tiam3 pang5-king1-lai7thiau3tioh8 khuai3-lok8 e5 bu2-poo7."
        ],
        [
          "「砰！砰！砰！」忽然間聽著有人佇咧挵門，開門一看，原來是媽媽，媽媽共我講：「音樂毋通放[彳+各]赫大聲，按呢會吵著厝邊頭尾哦！咱做事志著愛替別人想，毋通干但顧家己。」",
          "'Piang3! piang3! piang3! ' hut4-jian5-kan1 thiann1 tioh8 u7 lang5 ti7 leh4 long3-mng5, khui1-mng5 tsit8-khuann3, guan5-lai5 si7 ma1-ma1, ma1-ma1 ka7 gua2 kong2: 'im1-gak8 m7-thang1 pang3 kah4 hiah4 tua7 siann1, an2-ne1 e7 tsha2 tioh8 tshu3-pinn1-thau5-bue2--oo1! lan2 tso3 tai7-tsi3 tioh8-ai3 the3 pat8-lang5 siunn7, m7-thang1 kan1-ta1 koo3-ka1-ki7. '"
        ],
        [
          "我斟酌想媽媽所講的話，無毋著！做人[會+勿]使傷自私，每一個人做事志若會曉替別人想，咱的社會一定會擱較和諧，咱的生活一定會擱較快樂。",
          "Gua2 tsim1-tsiok4 siunn7 ma1-ma1 soo2 kong2 e5 ue7, bo5 m7-tioh8! tso3-lang5 be7-sai2 siunn tsu7-su1, mui2 tsit8 e5 lang5 tso3 tai7-tsi3 na7 e7-hiau2 the3 pat8-lang5 siunn7, lan2 e5 sia7-hue7 it4-ting7 e7 koh4-khah4ho5-hai5, lan2 e5 sing1-uah8 it4-ting7 e7 koh4-khah4 khuai3-lok8."
        ]
      ],
      "篇名": "第三課  做事志著愛替別人想"
    },
    {
      "段": [
        [
          "親愛的朋友，若準你身體有病痛，我願意陪你去健康中心，嘛願意替你做教室摒掃的工課；若準你心情無爽快，我願意分擔你的煩惱，嘛願意陪你去運動埕行行咧。",
          "Tshin1-ai3--e5 ping5-iu2,na2-tsun2li2 sin1-the2 u7 penn7-thiann3, gua2 guan7-i3 pue5 li2 khi3kian7-khong1tiong1-sim1, ma7 guan7-i3 the3 li2 tso3 kau3-sik4 piann3-sau3 e5 khang1-khue3;na2-tsun2li2 sim1-tsing5 bo5 song2-khuai3, gua2 guan7-i3 pun1-tam1li2 e5 huan5-lo2, ma7 guan7-i3 pue5 li2 khi3 un7-tong7-tiann5 kiann5-kianng5--leh4."
        ],
        [
          "親愛的朋友，你若有功課[會+勿]曉做，我願意共你教，嘛願意參你做伙來研究；你若[會+勿]記得紮物件，我願意借你用，嘛願意後擺共你提醒應該紮的物件。",
          "Tshin1-ai3--e5 ping5-iu2, li2 na7 u7 kong1-kho3 be7-hiau2 tso3, gua2 guan7-i3 ka7 li2 ka3, ma7 guan7-i3 tsham1 li2 tso3-hue2 lai5 gian2-kiu3; li2 na7 bue7-ki3-tit4 tsah4 mih8-kiann7, gua2 guan7-i3 tsioh4li2 iong7, ma7 guan7-i3 au7-pai2 ka7 li2 the5-tshenn2 ing1-kai1 tsah4 e5 mih8-kiann7."
        ],
        [
          "親愛的朋友，請你著愛相信，這是我上真的心內話：「我願意！」",
          "Tshin1-ai3--e5 ping5-iu2, tshiann2 li2 tioh8-ai3 siong1-sin3, tse1 si7 gua2 siong7 tsin1 e5 sim1-lai7 ue7: 'gua2 guan7-i3! '"
        ]
      ],
      "篇名": "第四課  我願意"
    },
    {
      "段": [
        [
          "老師、各位同學：",
          "Lau7-su1, kok4-ui7 tong5-hak8:"
        ],
        [
          "逐家好！我欲演講的題目是：「我心目中的英雄」。咱每一個人對「英雄」的看法攏無仝款，所以每一個人攏有伊「心目中的英雄」，我嘛有「我心目中的英雄」。",
          "Tak8-ke1 ho2! gua2 beh4 ian2-kang2 e5 te5-bok8 si7: 'gua2 sim1-bok8-tiong1 e5 ing1-hiong5' . lan2 mui2 tsit8 e5 lang5 tui3 'ing1-hiong5' e5 khuann3-huat4 long2 bo5 kang5-khuan2, soo2-i2 mui2 tsit8 e5 lang5 long2 u7 i1 'sim-bok8-tiong1 e5 ing1-hiong5' , gua2 ma7 u7 'gua2 sim1-bok8-tiong e5 ing1-hiong5' ."
        ],
        [
          "俗語講：「洗面洗耳邊，掃地掃壁邊；做人著認真，做事愛頂真。」可見一个人做人認真、做事頂真，實在是足重要。",
          "Siok8-gi2 kong2: 'se2-bin7 se2-hinn7-pinn1, sau3-te3 sau3 piah4-pinn1; tso3-lang5 tioh8 jin7-tsin1, tso3-su7 ai3 ting2-tsin1. ' kho2-kian3 tsit8 e5 lang5 tso3-lang5 jin7-tsin1, tso3-su7 ting2-tsin1, sit8-tsai7 si7 tsiok4 tiong7-iau3."
        ],
        [
          "照按呢來看，只要是咱份內應該做的事志，毋管大細項，攏會當家己負責，堅持到底，這款人就是「我心目中的英雄」。多謝各位！",
          "Tsiau3 an2-ne1 lai5 khuann3, tsi2-iau3 si7 lan2 hun7-lai7 ing1-kai1 tso3 e5 tai7-tsi3, m7-kuan2 tua7-se3 hang7, long2 e7-tang3 ka1-ki7 hu7-tsik4, kian1-tshi5 kau3-te2, tsit4 khuan2 lang5 tio7-si7 'gua2 sim1-bok8-tiong1 e5 ing1-hiong5' . to1-sia7 kok4-ui7!"
        ]
      ],
      "篇名": "第五課  我心目中的英雄"
    }
  ]
}
